# EXFU
Online turn based RPG set in space

# Spil Introduktion
REXFUR er et online turbaseret rollespil, der foregår i en fremtidig verden, og handler om at udforske og bekæmpe diverse livsformer, på forskellige planeter i galaksen, for at finde den mytiske planet REXFUR.

# Genre
REXFUR er et online turbaseret multiplayer fantasy rollespil.

# Gameplay
## I kamp
Spilleren styrer op til fem karakterer, af forskellige roller, hver rolle har et sæt kræfter, som spilleren strategisk skal sammensætte, for at nedkæmpe fjenden.
## Mellem planeter
På rumskibet, kan spilleren opgradere ting som raketter, til at reducere tiden mellem planeter, skjold til at reducere skader på rumskibet og øge dets hårdførhed, karakternes rumdragt, så de kan udforske nye farligere planeter.
På rumskibet er der et træningsrum, hvor spilleren kan øve sine kræfter, og styrke karaktererne.

# Målgruppe & platforme
Spillet egner sig til folk, som interesserer sig for fantasy genren, der savner et turbaseret spil.
Spillet optimeres til de største webbrowsere, men vil blive udviklet, med senere henblik på udvidelse, til et client-baseret interface til PC.

# Look and Feel
Spillet foregår i rummet, med en futuristisk atmosfære og arkitektur i storbyerne.
Udseendet variere fra planet til planet, nogle planeter har mindre ressourcer til rådighed, hvilket giver den et mere faldefærdigt udseende, mens andre har en rigere og mere eksklusiv stil.
Spillet føles stratetisk udfordrende, og efter en kamp mod en svær fjende, vil man sidde tilbage, med en følelse af, at man har gennemført en kompliceret labyrint.

# Historie
Den første karakter, spilleren laver, vågner op på et laboratorie uden hukommelse om hvem den er.
Karakteren starter sin færd med at snakke med en forsker, der forklarer at et eksperiment er succesfuldt, og at karakteren nu er soldat for planetens hær.
Efterfølgende bliver karakteren sendt videre til en sergent, der mestre den rolle og element spilleren har valgt.
Sergenten lærer karakteren sine første basale kræfter, før han sender karakteren ud på sin første mission.
Planeten er under angreb fra en nærliggende planet, der forsøger at udvinde ressourcer.
Krigen sender karakteren ud på et langt eventyr, hvor spilleren kommer til at styre op til fem karaktere, med forskellige roller og kræfter der tilmelder sig kampen.
Snart bliver det klart at planetens hær behøver et stærkt våben, for at vende slaget, og spillerens gruppe får til opgave at finde beviser på, at den mytiske planet REXFUR eksisterer.
REXFUR er en ældgammel planet, som ikke er blevet sporet, af de galaktiske radarer, i mange tusinde år, og mange mener at planeten er en myte, planeten skulle have været hjemsted for nogle yderest intelligente og stærke krigsguder, med våben teknologi der langt overstiger, hvad der er tilgængeligt, i resten af galaksen.
Spor fundet af spillerens gruppe, peger i en ny retning, der ikke er blevet udforsket, og sender dem nær og fjernt, men REXFUR forbliver gemt indtil videre.

# How to Play
## Oprettelse
Spilleren starter spillet med, at vælge sin første karakter.
Denne karakter er valgfri, i forhold til hvilken rolle karakteren skal udfylder, i gruppen, og hvilket element, den skal have kontrol over.
## Tutorial
Startfasen inden den første rigtige mission, viser spilleren, hvordan den valgte rolle, skal spilles, samt viser, hvad den senere bliver i stand til, at udrette.
De basale kræfter bliver øvet, indtil spilleren føler sig selvsikker på, at den vil kunne, udføre kræfterne med succes.
Spilleren skal kæmpe mod sergenten, der er væsentligt stærkere, men som ikke gør synderligt modstand, alle kræfter tilgængeligt skal afprøves, før tutorialen kan gennemføres første gang.
## Kamp
Kampe fungerer, ved at karakteren og fjenden skiftevis vælger en kræft at bruge, denne kræft kan gøre forskellige ting, afhængigt af rolle og fjende type.
Eksempler på kræfter kan være en der sørger for, at karakteren er den mest truende i kampen, og derved får fjendens fulde opmærksomhed, en kræft der gør hele gruppen stærkere de næste par runder, en der beskytter en karakter i et skjold, der mindsker det næste angreb mod karakteren, en der låser fjenden fast, så den ikke kan gøre noget i en runde, eller en kræft der får karakteren til at springe i luften i en stor eksplosion, der gør stor skade på alle fjender, men som gør at karakteren ikke kan gøre noget de næste par runder.
Kampen udkæmpes på et gitter-mønstret rektangel, hvor både karakterer og fjender kan bevæge sig til de omkringliggende felter.
Formålet er så for spilleren, at udtænkte en strategisk plan, og derved bekæmpe fjenden.
Når fjenden falder, er der mulighed for at spilleren kan se statistik over kampen, og måske derved forbedre sig til næste gang.
Samtidig stiger karakterernes styrke, og med tiden lærer de flere kræfter.
## Første mission
Den første mission går ud på at skaffe sergenten nogle ting, som udføres ved at snakke med folk i nærheden. Dette er for at vise at missioner, kan være andet end at bekæmpe fjender.

# Første planet
På den første planet går spillet ud på, at samle en gruppe på i alt fem, bestående af en til at tage imod skade, en til at heale skader, og tre til at uddele skade.
Spilleren følger en linje af missioner, der sender karakteren i kontakt med de forskellige gruppemedlemmer.
Nye karakterer tilbydes i sæt af tre, rollen og elementet karaktererne kontrollere, er tilfældigt, så man ikke bare kan udregne og vælge den mest optimale kombination af karakterer.
Spilleren skal så vælge én af de tre, og fravælger derved også de to tilbageværende.
Der er en del tid mellem nye gruppemedlemmer, så spilleren langsomt kan lære at styre flere karakterer samtidigt.
Når spilleren har samlet en gruppe bestående af fem karakterer, starter en afsluttende linje af missioner der sender gruppen i én af flere retninger.
Jagten på REXFUR
Spilleren kæmper sig vej fra spor til spor, hver kamp gør karaktererne stærkere og stærkere, og de lærer nye kræfter i kampen mod, forskellige livsformer på planeterne sporene fører dem til.
## Rumskibet
Mellem planeterne kan spilleren træne i en simulator, der på en sikker måde kan vise kampe, der kan justeres i sværhedsgrad, uden at risikere en lang restitutionstid.
Spilleren kan også, til forskel fra rigtige kampe, afslutte disse kampe før tid.
Hvis en eller flere karakterer falder i kamp, bliver deres livspoint sat til 1 og en restitutionstid begynder, karakteren bliver låst til rumskibet, indtil dens livs point er på 100%.
Spilleren kan starte opgraderinger af skibet, der reducere tiden på forskellige dele af spillet.

# Teknisk
Spillet bliver udviklet med PHP som backend engine, denne sørger for at holde en database opdateret hver gang, en spiller udfører en handling.
Kampe vil blive sat op som et feed, hvor hver række er en handling fra enten spilleren eller fjenden.
Dette muliggør, at flere spillere kan spille sammen og bruge det samme feed, samt at man senere kan gense kampen.
Et feed gør det også muligt at lave en PC-version som ikke nødvendigvis behøver en webbrowser, for at køre.
Spillets initiale frontend interface vil være en HTML side, sat op i HTML5, alt design vil blive lavet med CSS3, og animation vil blive lavet i en kombination af CSS, javascript og jQuery.
Lyd på siden afspilles af browserens egen afspiller, og bliver styret af jQuery og evt. CSS.
Siden skal optimeres til de største browsere der understøtter HTML5 og CSS3, men bør stadig virke i ældre browsere, dog uden lyd og animation.
Med et feed og en backend engine i php, kan GUI'en udvides til næsten et hvert system, som blot vil fungere, som interface til engine'en.
Animation af karaktererne og kræfterne brugt i kamp, bliver lavet af en sprite af formatet PNG24, der muliggør halvgennemsigtighed, og giver det bedste grafiske resultat.
Spriten skal udvikles som en multianimation, hvor den kan loopes på x-aksen, og karaktererens forskellige positurer ligger på y-aksen.

# Systemkrav
Spillet kræver en internetforbindelse for at fungere, samt en browser.
Det er et krav at spilleren har tilsluttet en mus, for at udnytte alle funktioner i spillet, et tastatur kan tilsluttes for at gøre visse ting lettere, men dette er ikke et krav.
For at få den fulde oplevelse af spillet, kræves det at den valgte browser supporterer HTML5 og CSS3, samt at javascript er aktiveret.

# Spil Arkitektur
Der vil blive udviklet en domæne-model der beskriver arkitekturen for det fulde spil.
På nuværende tidspunkt kan nævnes, de basale ting som:
## Grupper
En spiller kan have flere grupper, men kan kun styre én af gangen.
Hver gruppe består af op til fem karakterer.
Ved oprettelse af en ny gruppe starter spilleren et nyt spil fra start.
Hver gruppe har sit eget rumskib.
## Kræfter
Hver kræft er en del af et set af kræfter.
En karakter får tildelt op til to sæt kræfter, hvor de kan trække kræfter fra.
Fjender får tildelt kræfter individuelt, og har derfor hver, et fastsat antal kræfter.
## Solsystemer
Planeter er alle en del af et solsystem, og har en fast position og hastighed for rotation, omkring stjernen i midten.
Hvert solsystem er en del af en galakse, og har en fast position heri.
Med tiden kan flere galakser tilføjes som udvidelser, men spillets første version har kun en enkel galakse.
## Missioner
Hver mission har en missions type der forklare, om missionen handler om at samle ting, tale med en person eller bekæmpe nogle fjender mm.
Alle missioner er en del at en linje af missioner.

# Brugergrænseflade (brugerkontrol)
## Oprettelse
Under oprettelsen af en gruppe, får spilleren præsenteret en skærm, hvor den kan vælge hvilken karakter den vil starte ud med.
Dette gøres ved brug af en mus.
Spilleren vil aldrig være i tvivl om hvad der skal gøres, for at komme videre i processen.

## Uden for kamp
Uden for kamp bevæger spilleren sin første karakter rundt i verdenen, på samme måde som i kamp, i et gitter-mønstret rektangel, hvor man kan rykke til de omkringliggende felter, dog kan man også bevæge sig diagonalt i denne tilstand.
Hvert felt har en forudbestemt chance for at starte en kamp, dog kan spilleren altid starte en kamp på det nuværende felt karakteren står på, hvis spilleren sådan ønsker.
## I kamp
I kamp tømmes skærmen for alt, der ikke har med kamp at gøre.
Det er ikke muligt at afbryde en kamp før tid.
Hvis siden lukkes under kampen, fortsætter den næste gang spilleren logger ind på den pågældende gruppe, og det skabte feed, bruges til at opbygge kampen hvor spilleren slap.
Toppen af skærmen viser en liste over hvem får tur hvornår, og roterer gennem denne liste.
I venstre side kan spilleren se alle karaktere i gruppen, samt deres liv og energi point mm.
Højre side er det samme for fjenden.
Hvis der er flere end én fjende, og den ene bliver besejret, fjernes denne fra listen.
Flere fjender kan løbende komme til kampen med tiden.
Bunden af skærmen viser de tilgængelige kræfter, for den aktive karakter, hvis tur det er.
Når det er fjendens tur til at angribe, fjernes denne bar i bunden.
## Rumskib
Rumskibet består af to rum, hver med sit eget formål.
Hoveddækket viser information om rejsen forud, her kan man se præcis hvornår man ankommer til destinationen.
Det er også her man kan se hvor længe hver karakter skal bruge, for at blive klar til kamp, hvis denne er faldet i kamp for nyligt.
Opgraderinger på skibet styres også herfra.
Det andet rum er trænings-simulatoren, hvor spilleren sikkert kan skabe sine egne designede kampe, fx kan en særlig simulation der tester gruppens udholdenhed, ved løbende og konstant at øge hvor meget skade der bliver udsendt, spilleren skal så se hvor mange runder den kan overleve.
Før eller siden vil en sådan kamp tabes, da det er den eneste måde at afslutte kampen, men da det blot er en simulation, er der ingen ventetid efter et sådan tab.

# Artwork (design)
Designet på siden skal være meget simpelt, uden en masse forstyrrende elementer.
Dette tema er en gennemgående faktor for al visuelt, der ikke omhandler karakterer, fjender og de kræfter der bruges.
## Oprettelse
Ved oprettelse af en ny gruppe vises et gitter, med alle roller og elementer der kan vælges.
Når spilleren klikker på et felt, vises den valgte karakter i højre side, samt en række informationer om, hvilke fordele og ulemper, der er ved denne karakter.
Hvis karakteren godkendes, skal spilleren vælge hvilken sekundær rolle og element karakteren skal have.
## Uden for kamp
Når spilleren er uden for kamp, skal det være muligt at åbne et kort hvor spilleren kan zoome ud til Galaksen, og zoome ind på andre solsystemer og planeter.
Øverst i højre hjørne skal der være et link til en menu, samt hurtige genvejsknapper til at slukke for lyd mm.
Spilleren skal have mulighed for at åbne et index over alle fjender i spillet, men kan kun se informationer om de fjender der er bekæmpede.
Spilleren kan også se informationer om alle karaktererne i gruppen, fx hvor stærke de hver er, hvilke kræfter de har mm.
I storbyer skal en chatbox poppe op, nederst i venstre hjørne.
Denne chatbox kan bruges af alle i en storby, eller ombord på deres rumskibe.
## I kamp
Når en kamp startes, vises en indlæsningsskærm, der bagved fjerner alle knapper fra menuen, på nær lyd kontrol, den fjerner også kortet, og chatboxen hvis denne er aktiv.
I venstre side vises en liste over gruppens karakterer, med information om liv og energi, samt hvilke ting i kampen der påvirker deres styrke mm.
Liv og energi vises med et rektangel, der bliver kortere mod venstre som værdien falder.
Ting der ændre karakterernes styrke, vises med en firkant til højre for karakteren, gode ting vises med en blå kant, og dårlige ting vises med en rød kant.
Det samme er gældende for fjendens gruppe i højre side.

I toppen vises alle deltagere i kampen i små firkanter, med deres protræt samt en blå eller rød kant, afhængeligt af om det er fjende, eller karakter fra gruppen.
Hver gang en deltager angriber, skubbes deltageren ned af listen, afhængigt af, hvor stort et angreb der blev brugt.
Små ubetydelige kræfter skubber mindre, og giver mulighed for at angribe med denne karakter igen hurtigere, mens stærke kræfter, giver en længere ventetid mellem angreb.
I bunden vises en række af firkanter, der hver har et billede af den kræft, der refereres til.
Et lille vindue med en beskrivelse af kræften, vises når spilleren fører musen over en kræft.
Når en kræft vælges, trækkes hele bundbaren ned udenfor skærmen og deaktiveres, indtil det er spillerens tur igen.
Samtidig afspilles en animation, der viser den grafiske repræsentation, af den valgte kræft.
Dette foregår i midten af skærmen, på "spillepladen", der består af et rektangel udfyldt med en masse felter i et gitter-mønster.
Disse felter er hver en plads, hvor karaktere og fjender kan stå.
Det er ikke muligt, at være flere på et enkelt felt.
## ## Rumskib
Designet af GUI'en ombord på rumskibet, skal være futuristisk, det skal være et mørkt design med "lysende" kanter. Spilleren skal kunne vælge farve på rumskibet, dette påvirker hvilken farve kanterne på designet "lyser".
Da kamp-simulatoren er netop dette, en simulator, skal rummet kampen holdes i, klædes i et net af turkise streger.
Resten af elementer fra kamp-skærmen, skal også klædes i et simulations-design.

# Tekniske krav for grafik
Måden animationer laves på, er ved at have et sprite, for hver karakter og fjende.
Et sprite er et billede, med en masse små billeder i.
På spritens x-akse, skal der være en levende animation der kan loopes, det vil sige, at det sidste billede på en række, hænger sammen med det første på rækken.
På y-aksen er en række forudbestemte positurer.
Fx er første række altid en afslappet normal holdning, denne animation kører når karakteren eller  fjenden, bare står uden at gøre noget.
Andre positurer er ting som:
Angreb fremad, angreb omkring, ramt af et svagt angreb, ramt af et stærkt angreb, fastholdt, døende og bekæmpet.
Dvs. at valg af, hvilken animation skal afspilles, kan generaliseres til et tal, i stedet for en række i en database for hver karakter eller fjende.
Det samme er gældende for hvert sæt kræfter, alle har samme antal kræfter, så det kan laves på samme måde.

For at undgå skarpe kanter, der ikke passer ind i baggrunden, skal alle billeder være i formatet PNG24, med gennemsigtighed.
Fordelen ved dette format er, at der er 256 toner af alpha farve, altså hvor gennemsigtig den enkelte pixel kn være.
Ulempen ved formatet er størrelse, i tilbage da formatet blev lavet, var den gennemsnitlige download-hastighed meget lavere end i dag, så det kunne tage flere minutter at indlæse et enkelt sprite.
Men i dag er dette problem ikke eksisterende, og selv indlæsning af flere sprites i en enkel kamp, klares på sekunder.

# Karakterer
På nuværende tidspunkt er der ikke en fast liste over hvilke, eller hvor mange karakterer spilleren kommer i kontakt med.
Der bliver udviklet en formular, for skabelsen af nye karakterer.
Denne formular indeholder alt omkring denne karakter, med navn, alder, hjemplanet mm.
Samt en baggrundshistorie og ønsker for karakteren.
Dette vises ikke nødvendigvis i spillet, da hemmelige planer ellers kunne blive afsløret for spilleren.
Der er ingen baggrundshistorie for de karakterer spilleren kontrollerer, her fortælles deres historie gennem spillet.

## Tank
Tanken er gruppens skjold, hvis primære opgave er, at tage alt opmærksomheden fra fjenderne, så største delen af indgående skade lander her.
Dette gør det nemmere for resten af gruppen, da spilleren kan planlægge mod store angreb, ved at bruge de overlevelseskræfter, tanken er propfyldt med.
Tanken angriber fjender på tæt hold, og har en tung rusting med et stærkt skjold.
Tanken kan vælge mellem Damage eller Support som den sekundære opgave.
Vælges Damage, yder Tanken nu også til gruppens totale skade uddelt, og fjender falder hurtigere, Damage hjælper tanken med at være den største trussel i kampen, og på den måde kan den nemmere holde fjendernes opmærksomhed.
Vælges Support, får Tanken i stedet flere kræfter til at overleve, og kan nemmere sænke indgående skade på andre gruppemedlemmer.

## Support
Support rollen hjælper hele gruppen, ved at kunne vælge hvilke ting, der skal være stærkere på et givent tidspunkt.
Dette hjælper gruppen ved fx, at gøre healing stærkere de næste tre runder, i en periode hvor hele gruppen tager høj skade, hvor efter Supporten kan øge hvor meget skade gruppen uddeler, i en periode hvor fjenden tager øget skade.
Supporten angriber på fjender på tæt hold, mens den kan styrke gruppen på afstand.
Rustningen er den stærkeste blandt alle roller, men uden et skjold.
Supporten kan vælge mellem Tank eller Healer som den sekundære opgave.
Vælges Tank, kan Supporten nu trække fjender væk fra tanken i et par runder, samt overleve disse runder. Supporten kan ikke holde sig i live for altid.
Vælges Healer, får Supporten nu mulighed for, at forhindre skade på gruppemedlemmer, og kan hjælpe healeren med små heals her og der.

## Healer
Healerens primære opgave er, at holde gruppen i live.
Det hjælper også spilleren med fx, at lade en Damage stå stille og blive ramt af ting på jorden længere, hvis healeren kan holde den i live, dette gør at gruppens totale uddelte skade, ikke går ned pga. gruppens behov for at flytte sig.
Hvis alle har fuldt liv, og healeren ikke har noget at heale, kan den angribe fjender på afstand ligesom al healing også er på afstand.
Healeren har en let rustning.
Healeren kan vælge mellem Support eller Control som den sekundære opgave.
Vælges Support, får healeren mulighed for, at styrke gruppen med mindre effektive, men permanente kræfter.
Vælges Controller, kan healeren nu hjælpe med, at gøre fjenden svagere, og derved sænke indgående skade.

## Controller
Controllerens opgave er, at kontrollere fjenderne på flere måde, enten ved at stoppe dem i at angribe, eller gøre deres angreb svagere.
Samtidig gør Controlleren væsentligt skade på fjenderne. 
Controlleren angriber fjender på afstand, og har den letteste rusting i gruppen.
Controlleren kan vælge mellem Healer eller Damage som den sekundære opgave.
Vælges Healer, får Controlleren mulighed for, at hjælpe healeren med større heals af og til.
Vælges Damage, ændres controllerens basale kræfter til, også at yde større skade.

## Damage
Opgaven for Damage'n er meget simple, gør skade til fjenden.
Kompleksiteten kommer i, at vælge de rigtige kræfter for, at gøre så meget skade som muligt.
Damage'n angriber fjender på afstand, og har en mellem tung rusting.
Damage'n kan vælge mellem Controller eller Tank som den sekundære opgave.
Vælges Controller, kan Damage'n nu også bidrage med små hold her og der.
Vælges Tank, får Damage'n mulighed for, at trække opmærksomhed fra fjender, dette gøres på afstand da Damage'n ikke så let kan holde sig i live, hvis fjenden indhenter Damage'n.
Udover gives mulighed for at heale sig selv.

# Level Design
## Kampe
Designet af kampenes "spilleplade", afhænger af den planet man er på.
Nogle vil have naturlige områder på pladen, der er gode eller dårlige.
Nogle vil have vand eller lava, der gavner og skader forskellige karakterer, afhængigt af hvilket element de kontrollere.
Nogle har klipper og vægge, der gør det umuligt at gøre skade fra afstand.
Fjenderne kan variere, i hvor mange fjender der er fra start, hvor mange der er i løbet af en kamp, og hvor stærke de hver er og hvilke kræfter de har.
## Missioner
Missioner varierer mellem, nogle hvor man skal skaffe en ting til en kontakt, nogle hvor man blot skal tale med en ny kontakt, nogle hvor man skal bekæmpe en bestemt fjende, nogle hvor man skal bekæmpe flere fjender, af en bestemt type eller på en bestemt planet.
Nogle er en enkel mission på en linje, andre har flere i træk.

# Globale grafiske elementer
Uden for kamp kan spilleren bevæge sin karakter rundt på "spillepladen", neutrale ting som træer, bygninger mm. låser feltet og spilleren må gå udenom, ligeledes kan man ikke bevæge sig over bjerge.
Der er kun bestemte steder på planeter, man kan lande sit rumskib.
## Karakterer
Når man interagere med en karakter, kommer som minimum en kort besked frem fra dem.
Kan man intet med denne karakter, får man blot en kort kommentar.
Hvis karakteren har muligheder for at samtale, vises disse i bunden af beskeden.
Har karakteren en mission på sig, vil dette vise sig i form af, en farvet diamant over deres hoved.
Farven på diamanden, afhænger af missionens status.
## "Spillepladen"
Både i og uden for kamp, kan felter individuelt låses, for at skabe en følelse af, at det grafiske der ses, virkeligt er der.
Samtidig giver det i kamp, mulighed for, at skabe lidt gameplay, i form af små labyrinter eller forhindringer, der gør, at en kamp vil føles anderledes hver gang.
Når man kanten af rektanglet, uden for kamp, kan man gå ind, på det ved siden af liggende kort.
Når man kanten i kamp, kan man kun følge kanden rundt, eller vende om.
## Solsystemer
Galaksen er enorm, hvis man brugte realistiske rejsetider, ville selv den nærmeste planet tage flere måneder at besøge, så et realistisk spil ville ikke være sjovt, når det ikke er det primære gameplay.
Rejsen mellem planeter bliver skåret ned til minutter, mens solsystemer kan tage fra timer til enkelte dage afhængigt af afstanden.
For at skære ned på tid, brugt på at rejse frem og tilbage, har hvert solsystem en planet med en storby.
I hver storby står en teleporter, der kan teleportere karakterens rumskib, til andre storbyer. Kravet for at kunne teleportere til en ny destination, er at man har rejst væk fra den.
Dvs. at hver gang man har opdaget en ny storby, og skal forlade denne, vil den hurtigste måde være, at rejse tilbage til en anden storby.
For at undgå spørgsmål omkring, hvorfor man ikke bare kan lande sit rumskib, lige ved siden af det sted, man skal besøge, er det kun muligt, at lande på forudbestemte steder, dette forklares ved, at der er et globalt sikkerhedssystem, i hele galaksen, der beskytter mod uvedkommende besøg og ting som komet- og meteornedslag.

# Udvikling
## Beta
Inden spillet bliver udgivet i version 1.0, vil spillet være i en beta version 0.x.
Udviklingen vil foregå ved, at der er faste datoer, hvor en ny version, skal vises til spillerne.
På disse datoer, skal spillet være i en fungerende tilstand, og ting der ikke er klar bliver rykket til næste version.
Der skal kommunikeres med spillerbasen, omkring hvad der er kommet af nye ting, samt hvad der er test-fokus for denne version.
Samtidig med, at der bliver udviklet mere af spillet, for hver version, bliver der også kigget på feedback, for de allerede testede systemer.
Så hver nye version, vil have rettelser af både systemer og fejl, samt introducere et nyt system for spillerne at teste.
Når størstedelen af spillet, er blevet udviklet vil alle systemer fortsat rotere i en test, feedback, fix loop.
## Vedligeholdelse
Når spillet bliver udgivet i version 1.0, vil der stadig blive kigget på feedback løbende, eftersom der gerne skulle komme nye øjne til.
Især ting som, balance mellem de forskellige spilbare karakteres kræfter ændres her, hvis nogle svinger for meget i både den gode eller dårlige retning.
Rapporterede og fundne fejl rettes også løbende.
## Videreudvikling
Så snart spillet udgives i version 1.0, starter processen for næste version, der tilføjer mere til historien, giver spillerne mere styrke og introducere nye eller forbedrede systemer.
Udviklingen af de nye systemer, vil ske sideløbende på en anden server, så der ikke interfereres med den forrige version.

# Audio & lyd effekter
Lyd i spillet kommer til, at være samme stil som gamle 8-bit konsoller tilbage i 80'erne.
Kvaliteten vil være bedre, men længden og evnen til at loope vil forblive.
Musik genren i spillet vil være instrumental og spænder fra rock til klassisk af forskellige stile og tempoer, der er passende i forhold til, hvad der sker på skærmen og omgivelserne, samt hvad spilleren har til opgave.
## Musik
Hver planet har en liste, af hvilke stykker musik der kan spilles.
Da musikken kan loope, kan den afspilles så længe man vil.
## Omgivelse
Hver planet har en lydfil af omgivelser.
Volumen på omgivelses lyde, vil som standard være lavere end alt andet.
Lyden kan indeholde ting som vand, vind og andet vejr, insekter og andre dyr der kunne lure i baggrunden.
## Tale
For at gøre spillet lettere, at udgive på forskellige sprog, vil al tale og lyde fra fjender, og andre karakterer, være en serie af biplyde i stil med morsekode, dog med en mindre kontrast mellem lyd og ingen lyd.
Lydens længde afhænger af sætningen der bliver "sagt", dog til et vis punkt.
## Kræfter
Kræfternes lyde vil være forskellige eksplosioner og "swoosh"-lyde.
Ligesom en sprite, laves lydene af kræfter på en linje, med faste intervaller mellem hver kræft.

# Tekniske krav for lyd
Tale skal laves som en lang række af morsekode, der skal ikke være gentagelser i løbet at lydklippet, men slutningen skal passe sammen med starten.
Forskellige stemmer laves med forskellige toner brugt i lydklippet.
Kræfter skal have en bestemt længde, med plads til fx 10 kræfter af 5 sekunder hver.
Positionen af kræfterne er vigtig, da fx kræft nr. 2 altid vil starte på 5 sekunder mærket og kører indtil 10 sekunder mærket.
På den måde spares en masse data på database siden.
Hver type lyd skal kører i sin egen afspiller, og spilleren skal kunne kontrollere volumen for musik, omgivelse og kræfter.

Globale auditive elementer
Hver planet har en række musik stykker, samt en omgivelses-fil der kan afspilles, flere planeter kan have den samme stykke musik eller omgivelses-fil.
Alle karakterer og fjender, har en tale-fil.
Fil-type og kvalitet er ubestemt på nuværende tidspunkt.

# Menu Fx
Grundet platformen, vil menuer ikke indeholde lyd ved navigation, da man ikke bevæger sig ét menupunkt af gangen.
En lyd vil blive afspillet ved ændring af lydstyrke.

# Marketing
## Key Features
Styr en gruppe på op til 5. Styr dit eget rumskib og opgrader det.
Ny visuel teknologi. Udforsk en galakse.
Kontroller elementerne. Besejr de største fjender.
